---
title: Affari legali, giuridici e regolamentari nazionali ed europei
lang: it
permalink: /it/jobpositions/affari-legali-giuridici.htm
layout: job
ref: affari-legali-giuridici
parent_ref: join-us
archived: true
---

### Descrizione e responsabilità
Il Team per la Trasformazione Digitale è alla ricerca di un professionista con comprovata esperienza in **affari legali, giuridici e regolamentari nazionali ed europei**.

Questa figura sarà responsabile dell’analisi del quadro normativo e legislativo nazionale ed europeo che guida le azioni del governo per la realizzazione dell’Agenda Digitale. Sarà anche responsabile dell’identificazione di specifici e mirati interventi normativi e regolatori e/o loro modificazioni necessari per l’attuazione della strategia di innovazione e crescita digitale del Governo Italiano.

Questa figura gestirà le relazioni con le altre istituzioni nazionali, europee e internazionali che giocano un ruolo nel quadro regolatorio delle politiche dell’innovazione, nella regolazione ed esecuzione dell’Agenda Digitale così come con tutte le istituzioni indipendenti che giocano un ruolo chiave nel settore digitale e si farà promotrice della corretta applicazione del quadro normativo in vigore.

Siamo alla ricerca di talenti che abbiano un’esperienza pluriennale, eventualmente maturata anche in ambito accademico, nelle materie dell’informatica giuridica, *privacy*, proprietà intellettuale, commercio elettronico, *e-procurement*, amministrazione digitale e *egov*.



### Qualifiche chiave
- Approfondita conoscenza della legislazione nazionale ed europea in ambito ICT
- Elevata esperienza, maturata nel settore pubblico e/o nel privato, nel diritto dell’informatica e delle nuove tecnologie nonché nel diritto alla *privacy*, della proprietà intellettuale e delle materie giuridiche connesse all’*e-procurement* 
- Approfondita conoscenza o esperienze nella stesura di bozze di atti normativi e regolamentari e nella revisione di documenti legislativi nonché grande conoscenza del processo legislativo
- Profonda conoscenza delle politiche sull’innovazione nazionali, europee e internazionali
- Forte conoscenza delle relazioni istituzionali nazionali ed europee nell’ambito dell’ICT ed elevata attitudine nella redazione di documenti istituzionali e *drafting* di atti normativi


### Formazione
- Laurea in Legge, Informatica giuridica e diritto delle nuove tecnologie (o titoli e specializzazioni accademiche equivalenti) con almeno 7 anni di rilevante esperienza maturata nel settore pubblico e/o nel privato, nel diritto dell’informatica e delle nuove tecnologie nonché nel diritto alla *privacy*, della proprietà intellettuale e delle materie giuridiche connesse all’*e-procurement*, oppure, in assenza di laurea, almeno 9 anni di rilevante esperienza maturata nel settore pubblico e/o nel privato, nel diritto dell’informatica e delle nuove tecnologie nonché nel diritto alla *privacy*, della proprietà intellettuale e delle materie giuridiche connesse all’*e-procurement*  
- Ottima conoscenza della lingua inglese



