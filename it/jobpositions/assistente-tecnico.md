---
title: Assistente Tecnico e Coordinatore delle attività
lang: it
permalink: /it/jobpositions/assistente-tecnico.htm
layout: job
ref: assistente-tecnico
archived: true
parent_ref: join-us
---

### Descrizione e responsabilità
Il Team per la Trasformazione Digitale è alla ricerca di un professionista come **Assistente Tecnico (TA)**.

L’Assistente Tecnico (TA) e coordinatore delle attività è un ruolo di grande visibilità, che funge da punto di contatto e connessione su diversi argomenti di *policy* e tecnologici tra il Team per la Trasformazione Digitale e i vari ministeri, comitati, enti e interlocutori che giocano un ruolo nell’innovazione tecnologica del Paese.

L’Assistente Tecnico ha un ruolo operativo volto a facilitare le attività quotidiane del Commissario e  rendere fluidi i processi del team così da permettere al Team per la Trasformazione Digitale di essere più efficace.

Di seguito una lista di alcuni degli specifici compiti dell’Assistente Tecnico, tali da assicurare che le attività del Commissario siano concentrate sui progetti di maggiore importanza e prioritari:

- Definire gli ordini del giorno settimanali e mensili per gli incontri e per le attività di revisione dei progressi
- Gestire il calendario degli incontri per assicurare che gli argomenti e i punti più importanti vengano trattati e analizzati approfonditamente 
- Implementare processi atti ad assicurare l'effettiva realizzazione delle attività individuate e assegnate duranti gli incontri
- Fornire template per i documenti che richiedono uno specifico format, fornendo  un tempo sufficiente per la loro compilazione
- Coinvolgere i corretti partecipanti ai meeting e assicurarsi che siano informati in modo adeguato sulle tematiche da affrontare
- Raccogliere commenti sugli incontri
- Rivedere tutta la documentazione in anticipo per garantire un adeguato focus e livello di dettaglio durante i meeting e riassumere le principali decisioni
- Partecipare agli incontri in rappresentanza del Commissario
- Gestire la priorità di particolari comunicazioni via email e gestire i relativi *follow-up*
- Gestire l’interazione con il Presidente del Consiglio e con altri Ministri in generale
- Creare contenuti per aggiornamenti periodici sia interni che esterni attraverso presentazioni
- Identificare metriche e monitorare i progressi dei progetti in capo al Team per la Trasformazione Digitale
- Identificare problemi e anomalie oppure processi che necessitino di miglior documentazione o di un maggior presidio


Più in generale, l’Assistente Tecnico supporterà il Commissario nell’identificazione di problematiche e opportunità chiave nonché potenziali soluzioni e ne guiderà le *implementazioni*.

Il candidato ideale dovrà:
- Confrontare le attività di uffici simili in altre nazioni guida, stabilendo le *best practice* e identificando differenze e lacune
- Scoprire ed analizzare *trend*, soluzioni *disruptive*, nuove tecnologie che possano rappresentare opportunità strategiche per l’Agenda Digitale
- Identificare i principali interlocutori del settore

### Qualifiche chiave
- Almeno due anni di esperienza nelle relazioni con senior executive e/o rappresentanti politici di alto livello
- Comprovata esperienza di successo nel muoversi e operare in situazioni in divenire
- Comprovata esperienza di successo nel condizionare rappresentanti di altre organizzazioni (o rappresentanti di funzioni diverse nella propria organizzazione) al fine di raggiungere gli obiettivi del progetto

### Formazione
- Laurea in una disciplina quantitativa (preferenza in Informatica ma qualsiasi tipo di disciplina è ben accetta)
- Studi e/o occasioni di lavoro internazionale
- Ottima conoscenza della lingua inglese

